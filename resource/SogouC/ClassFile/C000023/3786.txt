
　　来止公宗训十条
　　吾族自分派河东，占籍京口，由守迄今，盖五百年于兹矣，高曾以来，积德累行，昌我后人，而宗支遂以蕃衍，余愧不德，恒惴惴焉。弗克承前人之业是惧，因念往代如颜氏杨氏有家训，吕氏有童蒙训，文公有家礼等书，每于忠孝节义之事，三致意焉。即吾河东之祖公绰公权愚溪仲郢诸君子，竭盅尽孝，敦节尚义，以树范人伦，煜煜懿训，载在史书，岂非修身齐家之极则欤。今不揣荒谬，师其遗意，敬作宗训十则，于春冬祭祀时特为讲诵，以与我宗族共相劝勉，我子若孙，诚能率而行之，以光祖烈，以贻孙谋，庶不负余 惴惴 之意也夫。
　　一忠于君
　　古之为臣者，国而忘家，公而忘私，夙夜匪懈，以事一人。盖士既委贽为臣，则此身非亲之身，而为君之身矣。虽职有大小，事有难易，皆当随分自尽，若稍留一未尽之隐，君即不我责，我将何以对君。昔人有言曰：“居官之法，唯有清慎勤，所以教忠也”。凡我族人有事君之责者，尚其勖诸。
　　一孝于亲
　　孝为百行之原，人一有此身，匪父何怙，匪母何恃。自少至壮，皆亲之所遗也。顾亲遗我以身，我弗克承颜顺志，尊养其亲，则不孝之罪，虽百身其能赎乎。故孝子，富贵则志在显扬，贫贱则承欢菽水，要使堂上双亲无内顾之忧，有忘年之乐，至问视定省及丧祭诸仪节，载在礼经，宜尊而行也。不然厚本既亏，不可为子尚可为人乎哉！
　　一和于兄弟
　　人之至亲，莫如兄弟者，一父母所生，同胞共乳，匪若他人隔膜不相关也。今人或独行己志，或偏听谗言，每于兄弟间因财利以起间端，缘田产而成私仇，甚至一言不合即为争斗之阶，抑或一事不谐遂启乖离之象，天性伤，人伦坏矣。昔人有言曰：“同气连枝各自荣，些须言语莫伤情，一回相见一回老，能得几时为弟兄”。又曰“兄弟同居忍便安，莫因毫末起争端，眼前生子又兄弟，留与儿孙作样看”。此语最堪深省。
　　一睦于夫妇
　　乾为天，坤为地，天地D大夫妇也。夫主倡，妇主随，夫妇D小天地也。盖夫妇之间，不亢不卑，斯称敌体。乃今之人，或夫凌其妇，或妇讪其夫，其故始由于狎昵过甚，久之，爱薄情驰，渐至宠妾辱妻，因妒成悍，夫妇之间大生嫌隙矣。家门不幸孰逾于是。岂不闻琴瑟在御，莫不静好，古人和平之音，至今 ?? 乎，其可听也。后世能体其意，则淑人君子之风不难睹矣。
　　D信于朋友
　　五伦之中，朋友居其一，朋友者，异姓之兄弟也。夫一介之士必有密友，安乐与共也，患难与同也。曷恃乎，恃有信耳。如相尚文貌相结以势利，则比匪贻伤其为损也，大矣。唯一期之以信，语言不相欺，行事不相负，亲君子远小人，收金兰之益，而不至燕昵之讥。惟其信也，昔之称善交者云雷陈管鲍，若而人者，真千古之积者也夫。
　　一教子孙
　　人之始生，皆有良知良能，然内无贤父兄，外无严师友，而能全其天者，鲜矣。邵康节先生曰：“上品之人，不教而善，中品之人，教而后善，言教之不可缓也”。杨大年先生曰：“童稚之学，不止记诵，当先告以孝弟忠信礼义廉耻等事，事事成熟，德性若自然矣。”范鲁公质有训子诗，载在《小学》《外篇》，宜录一遍以授子弟令其熟读。
　　一敦礼仪
　　义，路也。礼，门也。士人持躬接物，洵非礼仪蔑由矣。盖礼莫大于人伦之际，与夫日用饮食，斯须不可离义，莫大于进退之交，与夫酬酢往来，斯须不可失。人既立身，宇宙之内，皆当由是路出入。是门苟一经失足，至于无礼无义，所以异于禽兽者，几希不可惧哉，不可戒哉。
　　一务廉耻
　　人生天地间，莫不有羞恶之良，谁独寡廉鲜耻者，但此心一汩于物欲，一移于权势，遂有陨其身名而不顾者，岂知士人自命，千古惟“廉耻”二字。此心当时时存省，不可放倒。孟子曰：“不可以无耻，无耻之耻，无耻矣。”又曰：“耻之于人，大矣。为机变之巧者，无所用耻焉。”噫嘻，小心翼翼，古训是式，俱直三复斯言。
　　一务勤俭
　　尝见纨绔之儿，习成懒惰，殷富之子，每好奢华，不勤不俭，贫困之阶也。况人又未有不生于忧患，而死于安乐者哉。夫士勤于读，农勤于耕，工贾勤于业，自足以裕其身家。士俭于室，农俭于野，工贾俭于市，自足以庇其孙。子若不勤，则必至于贫矣，不俭则必至于困矣。书曰：“怙侈灭义，服美于人，骄淫矜 侉 ，将由恶终。”其斯之谓欤。
　　一积德行
　　德行者，力行于身，而有德于心之谓也。世人亦欲济人救急人危，或因豆羹壶浆之惠，即欣欣然有德色，岂知古人行德皆本于一己之心，往施于人所不必感，出于人所不及知哉。夫人果能积德累行，冥冥中自有宰之者，或于自身，或于其子孙，断断不爽，然吾人修德，要当天所为而为之。明道先生曰：“一介之士，苟存心于爱物，于人必有所济。”故积德行，不论富贵贫贱，力能到处，即做好事，力不能到处，即存好心，凡以求吾之心安而已。上一页&nbsp;[1]&nbsp;[2]&nbsp;[3]&nbsp;[4]&nbsp;[5]&nbsp;[6]&nbsp;[7]&nbsp;[8]&nbsp;[9]&nbsp;[10]&nbsp;[11]&nbsp;下一页&nbsp;