
　　廿四年（1935年）十一月一日，国民党召开四届六中全会，凤鸣又欲行刺，抱必死之志也。前夕，克之等为饯行，凤鸣唱易水歌，众人皆挥虎泪。是日上午，凤鸣入会场，欲于集体照相时动手也。时蒋公觑见照相之地纷杂无序，众人多佩手枪，忽生警觉，匿而不出，见汪精卫亲来催促，反劝其亦勿往。精卫慨然云：“各中委已伫候良久，先生不去，我则须去，不然如何收场。”遂出。凤鸣久不见蒋公，乃决意改刺汪精卫。约九时三十五分许，摄影完毕，凤鸣推开众人，高呼“打倒卖国贼”，并拔枪连击精卫三枪，第一枪中左眼下左颧骨，第二枪贯左臂而出，第三枪中胸脊柱骨旁，可谓弹无虚发。精卫仆地，张静江亦惊惧滚地，孔祥熙匿于车后，惟张继勇猛，奋力将凤鸣拦腰抱住。凤鸣更欲再射，被张学良踢飞手枪，且胸肺部连中两枪，遂重伤仆地，与精卫同送至医院抢救。
　　夫凤鸣之送医院也，卫兵搜其身得毫洋六角及自杀用鸦片烟泡一枚。为录其口供，医院为每小时注射十次强心剂，宪兵司令谷正伦、首都警察局长陈焯、内政部长陶履谦、行政院政务处长彭学沛等亲为审讯。问曰：“为何刺汪院长？”答曰：“我本欲刺蒋，惜其不在场，故退而求其次也。”又问：“为何行刺？”答曰：“各位请看地图，东北与华北已不属中国，此非蒋、汪诸人之罪乎？”又问：“为何此时行刺？”答曰：“六中全会讫，则华北诸卖国条约签字，我等将作亡国奴也。”又问：“尔立场何在？”孙答：“余本粗人，云何党派、主义？惟有良心而已。故余之所为，完全出于老百姓之立场。”之后不发一言，次日凌晨不治。
　　政府遂搜至晨光社，已人去楼空矣。不久，擒获贺坡光及社勤人员谷子丰，谷叛变招供，遂捕崔正瑶、张玉华、陈惘子，及无辜之王亚樵部下余立奎等，牵连处死者甚众，惟华克之走脱，投延安去也。
　　 当闻枪之时，蒋公携朱培德、蒋孝先奔出，屈一腿跪于地，执精卫之手，询其可好。陈璧君怒斥蒋公曰：“你不愿汪先生干，汪先生便不干，何必下此毒手。”当时政要环侍也。未久，李宗仁亦电询曰：“会场森严，乃来暴徒。亟应严办，以儆凶顽。”故蒋公羞怒非常，遂召汪之亲信陈公博、顾孟余、谷正纲、唐有壬等辩白，且委托其参预审讯调查也。有日，中央社宣布：“刺汪之幕后者，乃陈铭枢、李济深也。”然汪、蒋之猜忌日甚，四年合作遂为瓦解，蒋公趁汪病危，接替其行政院长，逐陈公博、褚民谊等，亲日派为削弱，而主战派为加强也。
　　汪精卫先于南京中央医院治伤，德国医生诺尔摘取其左额子弹。转至上海，由牛惠霖医生取背脊子弹，未成。廿五年（1936年），赴欧洲治疗，然其背脊内子弹始终无法取出也。至三十二年（1943年），感染毒发。次年十一月，终因此死于名古屋。
　　施剑翘者，本名谷兰，奉鲁第二军军长施从滨女也。光绪三十二（1906年）年生。十四年（1925年）秋，孙传芳部谢鸿勋擒从滨于固镇之浍河，旋解至蚌埠。时张作霖方补从滨为安徽督军，故甚恶于孙传芳，乃令枪毙之，且悬头暴尸也。时谷兰年方二十余，誓报父仇。先依堂兄施中诚，复更嫁与阎锡山之谍部股长施靖公，生二子。靖公初曾允诺助其报仇，然终背其诺，谷兰乃携子赴天津，易名剑翘，且留书与断绝关系也。
　　剑翘先放缠足，又购得枪支、弹药。时长子大利于幼儿园，恰与传芳女家敏同学，因觅得传芳住所，见其戒备森严然。廿四年（1935年）九月十七日，从滨公十年祭也。剑翘于观音庵颂经时，偶闻传芳与靳云鹏常至南马路草场庵礼佛，遂化名董慧，入居士林为居士。退而购油印机，制《告国人书》，且遗书于各亲友也。
　　十一月十三日午后，居士林讲经之日也。剑翘睹传芳着黑海青僧袍而来，乃返家取手枪，重入座于孙后二排。时身后有大火炉，剑翘伪为嗔怨：“好热。”旁有老妪劝曰：“可坐前排。”乃移坐于传芳身后，拔抢便射，中其右耳根，又补两枪，中后脑、后背，彼遂仆倒，群皆怖散。剑翘遍散其《告国人书》于庭内，候得警察至，乃缴枪自首，略无惧色。
　　兹案于天津地方法院开审，孙家及曹汝霖、齐燮元等要求严惩，然举国声援剑翘者不可计数也。遂判十年刑期，又诉至河北高院改为七年，复达于南京最高法院。时举国悠悠，即国民党要人冯玉祥、李烈钧、张继等亦为呼吁，遂于二十五年（1936年）十月特赦。盖传芳者国贼也，诛国贼者国士也。剑翘既释，亦知捐报国人，于战乱恐怖之中，奔走于募捐、教育。一九五二年抱病移居北平，复隐入五台山碧云寺。一九五七年始为北京政协委员，历三届。一九七九年病逝。
　　论曰：自贯高、赵午之后，寡闻刺客之事。盖怀柔者中央所倡，游侠者中央所禁也。清末刺客忽炽，非满汉之争愈烈，革命之意愈迫，亦兵器之工日精，思想之学日新也。而近之刺客与古也不同。东周义士，太史公以为主意较然，不欺其志者也，然或养士以报，或一饭不忘，古诗云“惭无灵辄，以报赵宣”者也。如荆轲者卫国人，安得有报燕之志哉？而王僚、阖闾，又安得有优劣之辨乎？惟今孟侠、兆铭、家珍、锡麟等，为国家民族故，视头颅如巾栉，虽私惠而敢忘，真国士也，比古之四大刺客，有过之而无不及。当其炸弹横飞之时，满清贵胄人人自危，终至心碎胆寒，愿作富家翁，而不愿苟延社稷。故不久清室旋亡，刺客之力十之二三也，于其人则彭家珍，于其地则广州最可彰见也。后人不知此，故孟侠铜像不立，良以悯哉！而后人更学其术而忘其义，虽武器愈精，而精神愈颓，终由刺客而成杀手，个人而成特务矣。故民初之政，刺客之政；其后之政，暗杀之政也。惟剑翘、继成为父报仇，或不为所养，或不累他人，庶几似矣。
来源：[天涯煮酒]上一页&nbsp;[1]&nbsp;[2]&nbsp;[3]&nbsp;[4]&nbsp;[5]&nbsp;