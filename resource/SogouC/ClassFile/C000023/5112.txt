
　　李准虽未死，然胆已摧，遂倩人通款，言不复与党人为敌。日后更支持广州独立，两广总督张鸣岐逃窜，亦迫于此耳。
　　李沛基者，海丰富家子也。祖庆春为两广督署洋务专员，广东巨富也。父紫石为庆春长子，纨绔浊公子耳。母徐慕兰，原名佩兰，一代巨商徐润侄女也，与妹佩萱，同嫁李家为妯娌。佩萱即黄兴之妻徐宗汉也。钟鸣鼎食，而慕兰主其事焉，而密为同盟会员。辛亥年黄花岗举事，慕兰负责运输。广州光复后，为广东女子北伐队长，率近百人随军北上，曾于徐州与张勋战，巾帼英雄也。沛基为其第三子，黄花岗举事时，与长兄应生乘乱放火，迷惑清兵。是年方十六岁。
　　黄花岗事败，黄兴等睹同志牺牲甚众，痛恨不已，乃由孙文资助，组建东方暗杀团，遣应生、沛基与周之贞、黄悲汉等赴广州谋刺李准。时准方遇林冠慈之刺，故足不出户，乃不可得。时闻广州将军凤山将赴任，遂改刺之。应生配制炸弹，糅入毒剂，不慎为昏厥。沛基继之，终成三枚重弹，然手不足以掷之。乃于凤山必经之成记洋货号屋檐处设一斜板，置炸弹于其上。
　　凤山故知广州刺客之多也，故惟携一妻一婢一妪二仆，先至香港，再折向广州。时惟有一清军协统知讯，携八名旗兵来迎，张鸣岐等皆不知也。或劝凤山便服入城，不肯，遂乘八抬绿呢大轿而入，士兵环卫，提前清道也。行至仓前街成记洋货号，沛基已埋伏多时矣。见其迫近，乃扳动机关，三弹逐次滚落，尽入大轿之内，凤山遂死，前后众死伤甚多，街石、店铺亦为崩摧。沛基亦震落在地，夺身而逃，一小儿见而惊啼，故情急生智，抱小儿佯作抚慰状，从容遁去。
　　严伯勋者，福建侯官人也，辛亥为清海军部军法司司长。黄芝萌者，贵州贵筑人也，时为北京陆军测量学堂学生。张先培者，贵阳人也，时为北京客籍学堂学生。杨禹昌者，四川资阳人也，时为北京清河陆军学堂教师。时袁世凯方克汉口，回京组阁，且暗杀吴禄贞，捕杀王金铭、施从云，镇压革命党滦州举事。盟员由是激愤，乃于京津分会设暗杀部，以彭加珍为部长，为诛锄元凶巨憝而计，日里于十三陵、门头沟荒山演习炸弹。
　　民国元年元月十六日，伯勋、芝萌、先培、禹昌奉令刺袁，于王府井至东华门设伏卡三道。伯勋驻东华门外，芝萌、先培驻丁字街口，禹昌驻东安市场。近午时，袁世凯下朝回府，经东华门外三义茶叶店，伯勋掷弹于其车下，然炸弹稍缓，车速甚疾，故仅得掀翻之，袁金镖等十余人死。世凯毫发无伤，夺马折巷而逃。伯勋乃退入茶叶店，将手枪插入茶桶，从容逸去。芝萌、先培闻爆炸声，乃开窗持弹伫候，为军警发觉捕去。禹昌闻声持弹奔出，亦暴露被捕。
　　次日，世凯即致意京津同盟会，言欲效忠革命，然又下令杀芝萌、先培、禹昌三人也。伯勋避居天津，后迁至南京，因袁总统在位，故隐秘不宣，组织亦为保密。
　　彭家珍者，字席儒，四川金堂人也。生于光绪十四年（1888年），父士勋曾求学日本宏文书院，反国经营实业失败，遂为教师。家珍自幼慕文山、南雷。光绪三十二年（1906年）毕业于四川武备学堂，入同盟会，又渡日本考察军事，归国为奉天讲武堂教习。宣统三年秋为天津兵站司令部副官，暗为同盟会京、津、保支部军事部长。武昌举事后，京津同盟会设暗杀部，加珍为部长焉，欲刺袁世凯等亲贵，约定若为袁擒，则诬满贵；若落满贵手，则诬袁世凯，此离间也。时良弼为清廷组宗社党，欲抗衡革命。家珍闻之喟曰：“此人不除，共和必难成立。”乃留绝命书一纸，辞曰：“共和成，虽死亦荣；共和不成，虽生亦辱。与其生受辱，不如死得荣。”
　　腊八向晚，着标统制服，腰佩军刀，假奉天讲武堂监督崇恭之名往西四北大红罗厂府邸谒良弼，彼尚未归。乃于客房坐等，久不见其还，辞去。方行至大街，适见良弼返府，乃驱车尾随之。至其府邸，复呈崇恭名帖。良弼见非其人，心知有异，欲逃入内。家珍追上一步，以炸弹掷之，断其左腿。砖石溅弹中家珍头，立死。次日良弼得西医手术，尚好，不一时赵秉钧来访，荐一中医为除火毒，敷药后，辗转呼号而死。故时人有疑家珍为袁世凯所遣者。良弼临终哀叹曰：“杀我者英雄也，真知我者。我死，大清亦随之亡也。”宗社党旋为解散，贵胄多避居天津、大连、青岛温柔之地，不敢闻政事，清朝遂亡。是时严伯勋等刺袁不中，成败固天意哉？
　　民国元年三月，追赠家珍陆军大将军衔，谥义烈公，与黄芝萌、张先培、杨禹昌同葬北京万牲园。中华人民共和国建国，亦以为烈士，今专祠存焉。
　　钟明光者，字达权，广东兴宁人，红花岗四烈士之一也。光绪七年（1881年）生，家世贫苦，竭资求学，后因岁荒弃学，经商于赣、闽、湘之间。嗣赴南洋，痛国事日非，入同盟会。民国二年（1913年）回国，欲参加讨袁。于香港闻南军已败绩，遂返兴宁。因中央搜捕中华革命党人，乃再赴南洋。民国四年返穗。时龙济光、觐光兄弟助袁为虐，大肆捕杀党人，且电请“提灯庆贺”《二十一条》也。明光乃与李作汉、罗i湖、李稚陶等组暗杀团，专为刺龙也。
　　八月廿七日，广州水火灾并作，龙济光往视察，时明光扮为水果贩，于积厚坊掷炸之，伤其左脚，死其卫兵十七人。当场被捕，于次日凌迟死难，又以火油泼体，并剖腹戮尸也。临刑自挽诗云：“一念酬恩愿尚违，卅年心事总堪悲。不才敢拟擎天柱，无处能容立地锥。破国亡家徒有恨，赴汤蹈火义难辞。料应化作啼鹃去，欲报慈鸟再世期。” 又自挽联云：“是革命家，是教育家，怀如此奇才，生而无愧；为革命生，为大众死，仗这般大义，死又何妨。”
　　王晓峰者吉林人，王明山者山东人，俱以商人参加中华革命党，而为挚友焉。明山更豪侠有胆量，武艺超群，精于射击。民国二年（1913年），袁总统遣郑汝成赴上海防备革命党，守卫上海制造局，与陈其美死战而胜之。遂为上海镇守使、制造局总办，且以海军上将兼陆军中将也。汝成为北洋小站练兵之旧属，亦尝附名同盟会，熟谙党人内部情况，故尤能擒获捕杀之。更画影图形，悬万金索陈其美、范鸿仙，终于民国三年（1914年）九月入宅暗杀范鸿仙。语见杀手传。上一页&nbsp;[1]&nbsp;[2]&nbsp;[3]&nbsp;[4]&nbsp;[5]&nbsp;下一页&nbsp;