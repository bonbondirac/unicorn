
　　
　　柳哲抄录自《京江柳氏宗谱》卷二（光绪 17年）
　　
　　广东《洋内柳氏族谱》序文
　　序（一）
　　思夫书府泊作氏族之本始也。自洎作之书不传，角弓之诗继出，世道不古，盖可叹矣。王彦辅谓晋氏东汉衣冠离散，谱牒遂至于不修。郭崇韫乱亡失谱，而妄拜汾阳为从祖，时论惜焉。吾族自春秋以迄于今，变迁不一，而谱牒尚可追考，岂非幸欤。人即其支派而改之，则自鲁孝公子展孙无骇得谥，而后至展获，食采柳下，谥曰惠，则柳以为氏始。自获公历两汉三国，隐德不耀者为多。晋宋以来遂多显者，至唐为最盛。今观旧谱所载，为相者三人，而仕于朝郡者，不可胜数，至宋为尤着。即其迁次而求之，展获之后，缘秦并天下，其后遂迁河东，今为望族。自晋渡江已秉监军纯公之子曰习徙居襄阳，习之子延宗出守临海，徙居东阳。其子国子祭酒曰肃徙居衢之龙游，宋（南朝）元嘉二十年（公元四四三年），徙居括（丽水）之长松，三年，其子元晔爰求山水佳处，至丽邑之西阳里，见其山迥水秀，风美俗淳，乃定厥居焉。其后孙支四出，族盛人众，谓非发祥于此哉。因思自宋迄今九百零三年，谱牒亡之而复存，失之而复得，实自宗之幸，敢不什袭而珍存乎。阅是谱者，因源而徂流，由远而及近，则孝弟之心油然而生，有不知其所以然者。
　　元至正四年岁次甲申季夏月
　　官奉训大夫、邰武州同知嗣孙应龙起潜谨识
　　序（二）
　　古之受姓命氏，以旌有功。故名家望族，累以衣冠系录表扬于世，而谱牒作焉。所以序昭穆，止名分，使后世不得相乱者也。呜呼！谱之是急由来远矣。括（丽水）着有兼善柳君，清修雅德，乡皆称其长者，以其先世典彝勋业，幕宦佐理，推其本，究其末，着列谱系，秩成卷帖。一曰诸孙名 瑚 字促玉持厥图来前，曰，此先世遗牒也，其文辞法度恐不如古，愿赐览焉。观其图，自惠公以下枝分派别，靡不俱载，纲举条晰，犹指诸掌。呜呼！远而视之所以同源而异流，近而视之所以同气而连枝。前之英伟而俊杰，出将入相，扶王助国，往往有之，后之簪（虫离）头，居中侍，从文艺经纶者，代不乏人。吁！亦盛矣哉。所以然者，欲子孙阅其图，习于目，而目系于心，使其孝悌之念生，而不忘其祖衣冠之号存。而克己崇德以自望于先世也。则视古犹视今，举族犹一体耳。览是谱者，其敢忽诸。以是为序。
　　明洪武二十五年壬申岁次八月谷旦
　　处州府儒学教授、国子编修太史苏伯衡拜撰
　　序（三）
　　吾族自无骇得谥后，禽公受姓以来，其间圣贤代出，相佐迭与，昭然在谱牒者盖彰矣，余亦何言耶。但值世远派别之际，谱牒几乎失改无传。设不续修，但恐无以示后。子孙不知所自出，相视无以别于行路。龙门子曰，三世不修谱比之不孝。故余不得不忍是为竞竞。庚午岁，特请云和宗人，字宗礼者，序次其先后，较正其图牒，重加厘正。自高祖之先直书本派之内，余皆略之弗赘，庶免妄授。高祖以下悉详书之，俾不忘所自。即世远年湮，插迁之余不无散失。而修葺之后，虽远系世次，瓜瓞云?，无不了然在目。嗣是而继继绳绳，如水之有源，木之有本，虽历千万世，莫能易然。余族子孙，尚各有志，室重不耀先人，大启后嗣可乎。
　　明正德五年庚午岁仲冬月
　　裔孙伯陶熏沐敬撰
　　--------------------------------------------------------------------------------
　　福建寿宁柳氏族谱古纪（四）
　　柳之氏族，始自展氏和圣惠公，名获，字子禽，谥曰惠。鲁公族，公子夷伯之孙，无骇之子。春秋僖公时为鲁士师，食采柳下，后裔遂以柳为氏。考之世系，子厚年谱有云，秦末柳下惠裔孙名安，始居 河东解县 。自鲁至秦末，中间遗失数百年无可稽考。远传十七世，耆公纯公分为东西二眷。纯之子习公徙居襄阳。传至十九世东晋宁康时，尚书郎光禄大夫延宗公出守临海，更迁东阳。于宋（南朝）元嘉间其子肃公为军器祭酒、本居衢州龙游乡，元嘉二十年（公元四四三年）徙居括（丽水）之松邑，后即安葬于松。其子元晔公既毕父丧，爰求山水佳丽，于二十三年税驾于丽水西阳里浮云乡，即今云和县治也。及卒葬于俊义里浮敖山，即今之岗头山，后实开氏族焉。传六世汪公迁湖上，油公徙湖下。八传都?良?公遂以其族甲于云和。然则徙居于云者自元晔公始也。初云邑始为椤林，宋元嘉时，自吾祖柳氏居之，生齿渐繁，垦地日广，因而成市。唐初名为西阳里，南宋干道已丑年（公元一一六九年）郡守范公户部与乡人王右司，东里改为浮云，元和二乡，时有梅柳街之号。明景泰壬申年（公元一四五二年）巡抚孙公原真以辟邑宏化，上疏于朝，乃立县以云和名之。厥后有讳德隆公迁柳阴山下，其子?公于宋中分徙青田十三都英川，即今景宁县英川村也。更传五世崇七公者于至元三十一年岁次甲午（公元一二九四年）徙居福建兴化府莆田县，遂迁徙广东潮阳县玉峡洋内乡，肇基洋内柳氏始祖是也。六世福一公徙居福建惠安县东岭镇湖边村，肇基湖边柳氏始祖，八世平六公迁居福建省寿宁县，为寿宁柳氏始基鼻祖也，是以为纪。
　　序（五）
　　柳氏受姓姓于春秋和圣柳下惠公为第一世祖，其源盖出周朝姬生。浙、闽、粤三省柳族源之东眷祖耆公一源流派。
　　黄帝传世至周伯禽受封于鲁，越数十传至春秋时鲁孝公（鲁子展）生子字展（完公），展有子名无骇，以王父（祖父）之字为氏，而为展氏，展无骇之子展禽（展获）字季，任鲁国士师（即管理刑狱之官）食采于柳下（今河南省濮阳柳下屯）世称柳下季。因其为官清廉，有坐怀不乱之美德，故后谥惠，史称柳下惠。其后子孙简为单姓柳氏。鲁国被楚国灭后，柳氏子孙迁居楚地，秦朝统一后，迁至解县（今山西省境内），至十一世祖景猷公仕晋官侍中御史，领二子长耆次绳，兄弟为官一在东、一在西，遂分为东西二眷。西晋祖耆公讳文渊，字子琛，仕晋，官司徒，汝南太守，派迁武昌、江夏。东眷祖绳公，讳文绳，字子畴，东晋中宗建武丁丑元年（公元三一七年）考授文林郎太常卿，授东监军平阳太守关内侯，传至二十四世东晋宁康时尚书郎光禄大夫，延宗公出守浙临海，公于晋隆安丁酉元年（公元三九七年）由襄阳徙居婺州之东阳（今浙江金华市东阳），其子肃公于南朝宋元嘉间为国子祭酒加朝请大夫，本居衢州龙游乡，于元嘉二十年（公元四四三年）徙居括仓（今丽水）之松邑。此后，族盛人众，人文辈出，簪缨继世，支派绵绵，乔 迁分徙者众，或居浙江省之松阳、金华、衢州、杭州、温州、乐清、平阳、青田、丽水、云和、景宁、泰顺，或居福建省之浦城、建欧、霞浦、寿宁、福安柳溪、福州长溪、乌石山、柳家村、福清、惠安、晋江、同安，或居广东省之潮阳、陆双、海双、揭阳等处，自祖宗而视为一体。
　　迁徙浦城崇七公，字月溪，讳腾茂，与其子王瑚公迁居广东省潮阳玉峡洋内乡，肇基洋内柳氏始祖之后，其胞侄惟政公遂后迁居潮阳肇基和平、东洲、达濠、湖东，继后派孙迁居陆丰、海丰、揭阳等地，粤之境内柳氏一大巨族，原为吾祖崇七公派一脉同系。
　　迁居洋内肇基柳氏始祖崇七公，太学生，字月溪，讳腾茂，生于宋理宗景定五年（公元一二六四年），终于泰定四年（公元一三二七年）系八公义房第三代孙，兄弟有三，行三，长崇四，次龙全。公原住浙江省景宁县英川村，约元世祖至元三十年岁次甲午年（公元一二九四年）迁徙福建省兴化府莆田县，单传玉瑚公。
　　玉瑚公生于元成宗大德十年岁次丁末年（公元一三 0 七年）约元朝文宗至顺三年岁次任申年（公元一三三二年）奉其父 ( 月溪公）之神位迁居玉峡阳溪乡莲花村，肇基洋内柳氏始祖，问年陆佰陆拾有陆，计世二十有五。迄今烟火蝉联，人才辈出，派孙分徙者众，或迁居海门、陆丰、碣石、陆河、东海，或乔居泰国、越南、香港，今衍四仟作众。
　　水之有源，木之有本，承先启后，源远流长，信之本谱面世，其族众更能敬宗睦族，互为交流，共创幸福美满之家园，为振吾祖柳氏之家声而共同奋斗。
　　谨以编撰为之序
　　时
　　公元一九九八年春
　　裔孙钰展百拜敬撰上一页&nbsp;[1]&nbsp;[2]&nbsp;[3]&nbsp;[4]&nbsp;[5]&nbsp;[6]&nbsp;[7]&nbsp;[8]&nbsp;[9]&nbsp;[10]&nbsp;[11]&nbsp;下一页&nbsp;