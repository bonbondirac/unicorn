　　
　　柳传志镇江柳氏家族的族训、宗诫、家训
　　河东柳氏族训
　　
　　古昔圣贤著书立言垂训后世， 莫不切于人之身心性命，皆当书绅佩服，但前言往行，美不胜书，谱难悉纪谨录，河东列祖家训数则，著于简端，俾后世子孙知所遵守云。　　
　　唐河东节度使子宽公讳公绰最名，有家法，中门东有小斋，自非朝谒之日，每平旦辄出至小斋，诸子仲郢皆束带晨省于中门之北。公绰决私事，接宾客，与弟公权及群从弟再会食，自旦至暮，不离小斋，烛至则命子弟一人，执经史躬读一过，讫乃讲议。居官治家之法，或论文或听琴，至人定钟然后归寝。诸子复昏定于中门之北，凡二十余年，未尝一日变易，其遇饥岁，则诸子皆疏食曰：“昔吾兄弟侍先君为丹州刺史，以学业未成，不听肉食，吾不敢忘也。”姑姊妹 ? 有孤嫠者，虽疏远必为择婿嫁之，皆用刻木妆奁缬文绢为资装丰备，何如嫁不失时。及公绰公卒，仲郢一遵其法，事公权如事公绰，非甚病见公权，未尝不束带，为京兆盐铁使，出遇公权于通衢，必下马端笏立候，公权过乃上马。公权暮归，必束带引候于马首。公权屡以为言，仲郢终不以官达有所改也。
　　公绰公夫人韩氏，相国之曾女孙，家法严肃，俭约为缙绅家楷范，归柳氏三年，无少长未尝见其齿，常衣绢素不用绫罗锦绣，每归觐，不乘金碧舆，只乘竹兜子，二青衣步屣以随。常命粉苦参萸连熊胆为赐诸子，每永夜司学，含之以资勤苦。
　　公绰公居外藩，其子仲郢每入境郡邑，未尝知即至，出入常于戟门外下马，呼幕宾为丈皆许纳拜，未尝笑语款洽。
　　仲郢公以礼律身，居家无事，亦端坐拱手，出内斋，未尝不束带三为大，镇厩无良马，衣不薰香，公退必读书，手不释卷，家法在官不奏，祥瑞不度，僧道不贷赃吏，法凡理藩府，急于济贫恤孤，有水旱必先期假贷，廪军食必精丰逋，租必售免，馆传必增饰，宴宾犒军必华盛，而交代之际，食储币藏必盈溢于始，至境内有孤贫衣缨家及女及笄者，皆为选婿，出俸金为资妆嫁之。　　
　　河东柳氏自公绰公权开家，其后若仲郢若璞若?若璧若?皆有家法，牛僧儒为相，偿叹云：非积习名教，不易有其人也。?公，字直清，以明经补秘书正字，有文风，昭宗欲用为相，中官谮之乃止。尝述宗训以戒子孙焉。柳?宗训：“ 夫门第高者，一事坠先训，则异它人，虽生可以苟爵位，死不可见祖先地下。门高则自骄，族盛则人窥嫉。实?懿行，人未必信；纤瑕微累，十手争指矣。所以修己不得不至，为学不得不坚。夫士君子生于世，己无能而望它人用，己无善而望它人爱，犹农夫卤莽种之而怨天泽不润，虽欲弗馁，可乎？余幼闻先公仆射言：立己以孝悌为基，恭默为本，畏怯为务，勤俭为法。肥家以忍顺，保交以简恭，广记如不及，求名如傥来。莅官则?己省事，而后可以言家法；家法备，然后可以言养人。直不近祸，廉不沽名。忧与祸不偕，?与富不并。董生有云： “吊者在门，贺者在闾。”言忧则恐惧，恐惧则福至。又曰：“贺者在门，吊者在闾。”言受福则骄奢，骄奢则祸至。故世族远长与命位丰约，不假问龟蓍星数，在处心行事而已。
　　昭国里崔山南?子孙之盛，仕族罕比。山南曾祖母长孙夫人年高无齿，祖母唐夫人事姑孝，每旦，栉?笄拜阶下，升堂乳姑，长孙不粒食者数年。一日病，言无以报吾妇，冀子孙皆得如妇孝。然则崔之门安得不大乎？东都仁和里裴尚书宽子孙众盛，实为名阀。天后时，宰相魏玄同选尚书之先为婿，未成婚而魏陷罗织狱，家徙岭表。及北还，女已逾笄。其家议无以为衣食资，愿下发为尼。有一尼自外至，曰： “女福厚丰，必有令匹，子孙将遍天下，宜北归。”家人遂不敢议。及荆门，则裴赍装以迎矣。今势利之徒，舍信誓如返掌，则裴之蕃衍，乃天之报施也。余旧府高公先君兄弟三人，俱居清列，非速客不二羹?，夕食，?{艹匐}瓠而已，皆保重名于世。
　　永宁王相国涯居位，窦氏女归，请曰： “玉工货钗直七十万钱。”王曰：“七十万钱，岂于女惜？但钗直若此，乃妖物也，祸必随之。”女不复敢言。后钗为冯球外郎妻首饰，涯曰：“为郎吏妻，首饰有七十万钱，其可久乎！”冯为贾相国?门人，贾有奴颇横，冯爱贾，召奴责之，奴泣谢。未几，冯晨谒贾，贾未出，有二青衣赍银罂出，曰：“公恐君寒，奉地黄酒三杯。”冯悦，尽举之。俄病渴且咽，因暴卒。贾为叹息出涕，卒不知其由。明年，王、贾皆遘祸。噫，王以珍玩为物之妖，信知言矣，而不知恩权隆赫之妖甚于物邪？冯以卑位贪货，不能正其家，忠于所事，不能保其身，不足言矣。贾之奴害客于墙庑间而不知，欲始终富贵，其得乎？舒相国元舆与李繁有隙，为御史，鞫谯狱，穷致繁罪，后舒亦及祸。今世人盛言宿业报应，曾不思视履考祥事欤？夫名门右族，莫不由祖考忠孝勤俭以成立之，莫不由子孙顽率奢傲以覆坠之。成立之难如升天，覆坠之易如燎毛。 古
　　余家本以学识礼法称于士林，比见诸家于吉凶礼制有疑者，多取正焉。丧乱以来，门祚衰落，基构之重，属于后生。夫行道之人，德行文学为根株，正直刚毅为柯叶。有根无叶，或可俟时；有叶无根，膏雨所不能活也。至于孝慈、友悌、忠信、笃行，乃食之醢酱，可一日无哉？ ” 古
　　仲涂公讳开，尝曰皇考治家，孝且严，每逢旦望，弟侄子妇等必拜堂下，礼毕，即上堂袖手低面，听我皇考训诫曰：“人家兄弟无不义者，尽因娶妇人入门，异姓相聚争长竞短，渐渍日闻偏爱私藏，以致背戾分门割户，患若贼仇，皆汝妇人所作，男子刚强者几人能不为妇人言所惑？吾见多矣。若等或有是耶。宜急改之。”退则各惴惴不敢出一语，仰遵训诫，无有为不孝事者。开辈以此赖之，得全其家云。上一页&nbsp;[1]&nbsp;[2]&nbsp;[3]&nbsp;[4]&nbsp;[5]&nbsp;[6]&nbsp;[7]&nbsp;[8]&nbsp;[9]&nbsp;[10]&nbsp;[11]&nbsp;下一页&nbsp;